# Engineering thesis project
Budowa systemu wirtualnej perkusji z wykorzystaniem czujnika głębi.
 
Postawionym zadaniem jest budowa wirtualnej perkusji. Ma ona realizować generowanie dźwięku w czasie rzeczywistym, zależnego od ruchów dłoni/nogi użytkownika, tak jak ma to miejsce w przypadku rzeczywistego instrumentu. Założeniem jest wykorzystanie do tego celu czujnika głębi Kinect 2.0 ﬁrmy Microsoft oraz natywnego dla niego zestawu deweloperskiego Kinect 2.0 for Windows SDK. Oczekiwanym efektem jest stworzenie prototypu, który implementował będzie strefy instrumentu, z którymi kolizja dłoni generować będzie odpowiedni dźwięk. Dźwięk ten ma być generowany bez zauważalnego opóźnienia.

Koncepcja przyjęta w tym projekcie obejmuje program śledzący szkielet użytkownika za pomocą czujnika głębi oraz natywnego dla niego zestawu deweloperskiego. Mierzone będą koordynaty dłoni oraz nogi, i na tej podstawie odbywać się będzie detekcja kolizji, to znaczy sprawdzenie, czy koordynaty dłoni/nogi znajdują się wewnątrz strefy instrumentu. Jeżeli tak, odtworzone zostaną pliki dźwiękowe, zawierające próbki odpowiednich dźwięków perkusyjnych, przypisanych do poszczególnych stref instrumentu. Odbędzie się to za pomocą biblioteki audio, a parametr głośności przy odtwarzaniu ustawiany będzie na podstawie zmierzonej prędkości dłoni w momencie wykrycia kolizji. Współrzędne stref instrumentu określane będą po uruchomieniu programu, na podstawie koordynat barków użytkownika. Zastosowany zostanie ﬁltr Kalmana odcinający drobny szum oraz pojedyncze gwałtowne skoki zaburzonych pomiarów. 
